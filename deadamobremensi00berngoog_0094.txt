-73-

Post haec de Hulmo insula (Bornlzolm) loquitur, Sconiae et Gothiae
proxima, in qua (lv, 8) degunt affines Gothis. Est Holmus cele-
berrimus Daniae portus et fida statio navium, quae ad barbaros et
in Graeciam dirigi solent. Denique, ut numerum quindecim im·
pleat, septem alias insulas ab Euro Funi oppositas nominat, « hoc
est M oyland, Imma, Falstra‚ Lamud, Lanqland‚ itemque alias‘ omnes
sibi vicinaS‚ cum Laland interius vadat ad confinia Slavorum¹ »
(lv, 16). Moyland hodiernae Moen respondet, Falster autem, Laaland
et Langeland eadem nomina usque retinent. De Imbra non item,
nam in regione assignata, scilicet in confinio insularum Moen‚
Falster et Laaland‚ nulla reperitur insula quae huic nomini res-
pondeat. Opinatur quidem Lappenberg eam esse Fehmern, quae in
charta quadam XIV· seculi Imbria vocatur. Adamus non autme ml-
bram, sed Laland proximam esse dicit regioni Slavorum; et alibi
(lv, 18) hodiernae Felzmarn nomen Fembra tribuit. Quae inter insulas
sita est « quae Slavis adjacent υ ; eorumque terrae vicinior est quam
Laland‚ imo ej us pars esse videtur. Difficile est igitur, nisi Adamo
plures inter se haud cohaerentes sententias attribuere veliS, Imbra
eamdeminsulam designari ac Fehmern. Forsitan Imbra nihil aliud
est quam pars occidentalis insulae Moen. “

« Transeuntibus insulas Danorum, ait Adamus (lv, 21), alter
mundus aperitur in Sueoniam vel Nordmanniam²‚ quae sunt duo
latissima aquilonis regna et nostro orbi adhuc fere incognita. n
Adami de his regionibus praecipuus testiS, scilicet rex Suein,
qui sub ,Iacobo rege duodecim annos illic militaverat, ipsi affirma-
vit « Nordmanniam vix transiri posse per mensem, cum Sueonia
duobus mensibus non facile percurratur. >› Quod praeter Adami-
morem‚ putat Giesebrecht‚ manifesta amplificatione laborat.Sueonia

 

1. Ubi adhuc vitiatum fuisse textum putat Giesebrecht, cum AdamuS, qui septem
insularum mentionem fecit, quinque tantum nominet. At vero AdamuS, postquam
praecipuas expresse nominavit, de ceteris hoc tantum adjiciendum censuit: « Item
aliae omnes sibi vicinae. » Quaenam ergo reliquae duae fuerint, investigare inane et
irritum arbitramur.

2. Giesehrecht‚ p. 180 sqq. Cf. Spruner, tas. 64.

