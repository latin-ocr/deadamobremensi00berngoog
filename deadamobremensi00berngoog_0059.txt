 

PARS TERTIA

CAPUT PRIMUM

DE ADAMI TOPOGRAPHIA.

Non ea praecipua laus est Adami geographi, quod de nonnullis
rebus physicis disseruit, quas quidem vix nosse, nullatenus pro-
priis argumentis explanare poterat. Septentrionales vero regiones
earumque incolas suopte ingenio lepidius describit. Priusquam
illas geographicas descriptiones et notitias propius contrectemus
ac magis perspiciamuS, nunc quomodo noster omnes regiones
boreales communiter complectatur, qua ratione cas inter se con-
gruere existimaverit, quo pacto ea constrinxerit et quasi coagmen-
taverit, oportet inquirere. ’

VerumenimverO, quam sibi Adamus finxerit imaginem in
tabula geographica delineare maxima difficultate non careret,
eique pressius insistere omnino vanum foret, quippe qui propria
mente non nitide omnino neque dilucide eaminformaverit. Attamen
inter se revera plane cohaerent ejus consilia, et quid in eis emi-
neat invenire possumuS. Etenim non modo minores quasdam
regiones vere expressit, sed identidem, in scholiis praeser-
tim, populorum etiam situm mirum in modum discriminat; in-
super disciplinam geographicam sibi finxit a qua nullatenus
discessit.

Ac primo Scandinavii nautae, Adami coaevi, incertis quidem ad
locorum ,situm determinandum rationibus utebantur. Sane quod

